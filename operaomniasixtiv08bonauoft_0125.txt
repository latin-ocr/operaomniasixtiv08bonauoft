DE OPERIBUS CONDITORIS. CAP. xxxv-xxxvl.

de foris sunt quinque sensus particulares ‚ sive
exteriores, scilicet visus, auditus, etc. Vires
autem apprehensivae de intus sunt quinque
potentiae interiores animae sensibilis, quae sunt
sensus communis, imaginatio, aestimatio, phan-
tasia, et memoria. Tradunt Peripatetici omnes
vires istas organicas esse, et quod per instru-
menta corporalia suas operationes perficiunt,
eo quod sint circa particularia tantum. Omnis
enim forma particularis in materia aliqua est ;
quoniam forma sine omni materia accepta, uni-
versalis est eirca quam operatur intellectus.
Ista facile est videre in sensibus particularibus :
quoniam illi non apprehendunt, nisi per rei
sensibilis praesentiam. De virtutibus autem inte-
rioribus, quae sunt imaginatio, aestimatio, phan-
tasia, idern est : quoniam in illis omnibus est
apprehensio formae singularis secundum situm
partium ejus, et lineamenta, et quantitatem.
Omnes istae potentiae passivae sunt, et patiuntur
a formis et individuis, quae sunt principia co-
gnitionis sensibilis. Sciendum autem quod nulla
apprehensiva sensibilis retinet id quod appre-
hendit, imo quod una apprehendit, alia retinet.
Notandum ergo quod alia virtus est quae bene
tenet, alia quae bene recipit : et ista quae bene
tenet, perficitur sicco et frigid03 sed illa quoe
bene recipit, perficitur humido.

CAPUT XXXV.

De. sensibus particularibus.

Sensus particularis in quinque dividitur, sei-
licet in visum, auditum, gustum, odoratum, et
tactum : qui in multis conveniunt, et in multis
differunt. Conveniunt enim quinque sensus in
hoc quod sunt vires passivae. Sentimus enim
intra suscipientes, non extra mittentes3 sensi-
bile autem positum supra sensum non sentitur.
Omnes sensus sunt perceptibiles singularium,
non universalium. Ad quemlihet sensum exten-
duntur nervi duo ε unus ad sentiendum quid
agitur circa exteriora3 et alius ad motum vo-
luntarium, qui agit ut vis animae interior, et ad
organum dirigit intentionem.

ln omni sensu oportet esse proportionem
sensibilis ad sensum, quia in mediis delec-
tantur, et in extremis corrumpuntur. Ad sen-
tiendum autem aliquid , oportet esse objectum
praesens, et medium deferens, et organum sa-
num atque conveniens, et animae intentio actua-
lis. Omnes sensus unam habent originem, scili-

¹05

cet sensum communem, a quo, velut a centro,
quasi lineoe quoedam exeunt. Differunt etiam
sensus particulares in multis. Nam quilibet
habet speciale instrumentum. Diss'crunt etiam
in objectis, differunt in medio deferente, quia
tactus ct gustus habent medium intrinsecus, et
alii extrinsecus. Differ-unt in apprehendendi ve-
locitate : quia visus citissime etiam remota appre-
hendit. Differunt situ, quia visus est supremus ;
post, anditus; deinde alii per ordinem. Diffe-
runt utilitate, quia gustus et tactus maxime sunt
necessarii ad conservationem individui et spe-
ciei. Gustus enim discernit cibum , per quem
servatur animal a nocivo; et tactus discernit
qualitates sensatorum, sicut calidum et frigi-
dum, et hujusmodi, ut animal declinet extrema
talium qualitatum, ne corruptionem incurrat.
Differunt generalitate, quia tactus est genera-
lior , cum non habeat organum determinatum,
sed in omnibus membris sit. Differunt etiam in
impressionum retentione : sensus enim gros-
siores fortius retinent suas impressiones, sicut
patet in tactu. Nota quod videmus visu et oculo,
sed differenter z nam visu videmus effective,
sive formaliter, sed oculo videmus instrumen-
taliter. Eodem modo dicendum est de caeteris
sensibus. Anima autem alienatur a sensibus
tripliciter ε primo , in somn03 seeundo , in ec-
stasi magis 3 tertio , in morte maxime.

CAPUT XXXVI.

De sensu communi.

Sensus communis est potentia quae omnium
sensuum ι particularium objecta apprehendit.
Omnes enim sensus exteriores a sensu com-
muni, velut a centro, particulariter exeunt, et
sensatorum suorum similitudines ad sensum
communem reducunt, quo mediante de singu-
lorum proprietatibus judicant et discernunt.
Unde sciendum, quod sensus eommunis est fons
ex quo omnes sensus oriuntur, et ad quem
omnis motus sensibilium refertur, sicut ad ulti-
mum finem. Haec potentia quaedam habet in
quantum est sensus, et quaedam in quantum
communis est. ln quantum enim sensus est,
habet recipere rerum species sine materia, et,
tamen praesente materia 3 in quantum communis
est, habet duo, quorum unum est judicium
sensibilium, per quod nos apprehendimus vi-
dere, quando videmus, et audire, quando au-
dimus, et sic de aliis. Si enim hoc judicium non

